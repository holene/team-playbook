---
sidebar_position: 1
---

# Introduksjon til Fremragende team

Vi har et ønske om å skape en bedre og mer omforent forståelse i NAV av hvordan team vi ønsker å bygge. 

Begreper som har blitt benyttet ved beskrivelser av våre team inkluderer 

* produktteam
* it-team
* leveranseteam

samt adjektiver som «autonomt», «tverrfaglig» og «høytpreseterende». Engelske ord som ofte benyttes inkluderer «empowered», «effective», «high performing» og «successful», i tillegg til mange andre varianter. 

Men vi mangler et tydelig og beskrivende begrep som _vi_ kan benytte når vi snakker om hva vi ønsker å oppnå med teamene våre. Derfor etablerer vi begrepet *Fremragende team* som en bålbeskrivelse av team som besitter egenskaper som forskning og erfaring har funnet verdifulle for moderne og digitale virksomheter. 

## Et fremragende team

- er inkluderende og trygt for alle, men samtidig utfordrer seg selv
- jobber etter tydelige mål, og prioriterer fornuftig og effektivt
- jobber smart og dyktig, men ikke mye -- overtid er ikke et virkemiddel fremragende team er avhengige av
- trives med hverandre og jobben de gjør, og er stolte av resultatet
- samarbeidet godt med omgivelsene, og bidrar til å gjøre andre team rundt seg enda bedre

og dermed kontinuerlig skaper verdi for brukerne, NAV, og samfunnet